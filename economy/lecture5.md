# Лекція 5. Організація оплати праці на підприємстві

1. Сутність організації оплати праці .
2. Тарифна система оплати праці. Форми і системи оплати праці.

__Оплата праці__ --- це економічна категорія, що відображає відносини між роботодавцем і найманим
працівником з приводу розподілу новоствореної вартості. Грошовий вираз вартості і ціни робочої сили
яккий виступає у формі будь-якого заробітку виплаченого працівникові за виконану роботу власником
підприємства.

Відповідно до Закону України «Про оплату праці» __заробітна плата__ --- це винагорода, обчислена, як
правило, у грошовому виразі, яку за трудовим договором власник або уповноважений ним орган виплачує
працівникові за виконану ним роботу.

## Функції заробітної плати

- __відтворювальна__ – як джерело відтворення робочої сили і засобу залучення людей до праці;
- __стимулююча__ – встановлення залежності рівня заробітної плати від кількості, якості і
  результатів праці;
- __регулююча__ – як засіб розподіл і перерозподілу кадрів по регіонах країни, галузях економіки з
  урахуванням ринкової кон’юнктури;
- __соціальна__ – забезпечення соціальної справедливості, однакової винагороди за однакову працю.

## Види заробітної плати

__Номінальна заробітна плата__ (грошова) --- це сума коштів, яку одержують працівники за виконання
обсягу робіт відповідно до кількості якості затраченої ними праці, результатів праці.

__Реальна заробітна плата__ --- сукупність матеріальних благ чи послуг які працівник може придбати
на заробітну плату при при даному рівні цін. Вона характеризує фактичну купівельну спроможність
номінальної ЗП.

Організація оплати праці на підприємстві визначається такими взаємопов'язаними елементами:4

- нормування праці;
- тарифна система;
- форми і системи оплати праці.

Нормування праці дозволяє встановити вигідно обґрунтовані норми і терміни її витрат який
застосовується для вивчення результатів праці.

Заробітна плата складається з _основної_ та _додаткової_ оплати праці. 

__Основна заробітна плата__ складається з винагороди за виконану роботу в межах встановлених норм праці
(норми часу, виробітку, обслуговування, нормовані завдання, посадові обов'язки). Вона встановлюється
у вигляді тарифних ставок (окладів), відрядних розцінок --- для робітників і посадових окладів для
службовців.[^main_sallary]

[^main_sallary]: Визачення основої та додаткової заробітної плати відрізняються від тих, що були
	дані на лекції. Джерело: "Заробітна плата: характеристика, структура та функції оплати праці"
	--- Освіта.UA --- http://osvita.ua/vnz/reports/law/9975/

__Додаткова заробітна плата__ --- це винагорода за працю понад встановлені норми, за трудові успіхи
та винахідливість і за особливі умови праці. До фонду додаткової заробітної плати входять доплати,
надбавки, гарантійні й компенсаційні виплати, передбачені чинним законодавством, премії, пов'язані з
виконанням виробничих завдань і функцій.

## Тарифна оплата праці

Основним організаційно-правовим інструментом обґрунтування диференціації заробітної плати
працівників різних суб'єктів господарювання є тарифно-посадова система, основні
елементи якої:

1. __Тарифно-кваліфікаційні довідник__ --- збірник нормативних актів, що містить кваліфікаційні
   характеристики робіт і професій, згруповані за виробництвами та видами робіт. Довідник
   призначається для тарифікації робіт, надання кваліфікаційних розрядів робітникам, а також для
   формування навчальних програм підготовки їх підвищення кваліфікації робітників.
2. __Тарифна сітка__ --- норма оплати праці за одиницю відпрацьованого часу. Тарифна ставка 1-о
   розряду є найменшою, а оплата праці для інших розрядів визначається множенням тарифної ставки 1
   розряду на відповідний коефіцієнт тарифного розряду.

Підприємства самостійно встановлють форми системи та розміри оплати праці у колективному
договорі. Єдина тарифна сітка (ЄТС)[^ets] може служити орієнтиром ц процесі організації праці.

[^ets]: Постанова КМУ «Про оплату праці працівників на основі Єдиної тарифної сітки розрядів і
    коефіцієнтів з оплати праці працівників установ, закладів та організацій окремих галузей
    бюджетної сфери» --- http://zakon2.rada.gov.ua/laws/show/1298-2002-п/ed20120405

Існують дві основні форми оплати праці:

- __відрядна форма оплати праці__ --- відповідно до кількості виробленої продукції.
- __погодинна__ --- відповідно до кількості відпрацьованого часу.

Кожна з форм відповідно має свої системи.

### Системи відрядної форми оплати

- __Пряма відрядна__ --- заробітна плата прямо залежить від результатів роботи кожного робітника,
  визначається за індивідуальними відрядними розцінками. $$P_\text{в}=\frac{C_\text{т}}{H_\text{вир.}}$$
- __Непряма відрядна__ --- застосовують для матеріальної винагороди допоміжних працівників, зайнятих
  обслуговуванням основних робітників-відрядників. При цьому їх заробіток залежить від результатів
  роботи робітників-відрядників, яких вони обслуговують.
- __Відрядно-преміальна__ --- крім заробітку за прямою відрядною системою, нараховується премія за
  виконання (чи перевиконання) певних кількісних і якісних показників.
- __Відрядно-прогесивна__ --- виробіток працівників згідно з індивідуальним завданням оплачується за
  встановленими твердими розцінками, а понаднормовий виробіток -- за підвищеними розцінками.
- __Акордна__ --- відрядна розцінка встанволюється на комплекс робіт загалом, а не на окрему
  виробничу діяльність.
  
### Системи погодинної оплати праці

- __Проста погодинна__ --- розраховується як добуток годинної тарифної ставки робочого даного
  розряду на відпрацьований час у даному періоді. [^hourly_payment]
- __Погодинно-преміювальна__ --- це така оплата праці, коли робітник одержує не тільки заробіток за
  кількість відпрацьованого часу, але і визначений відсоток премії до цього заробітку.

[^hourly_payment]: Розширені визначення систем погодинної оплати праці взяті з джерела: "Форми і
	системи оплати праці на підприємстві" --- http://posibnyky.vntu.edu.ua/ekonomika/92.htm
	
