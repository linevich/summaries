# Лекція 7. Фінансові результати та ефективність діяльності підприємства

1. Фінансові результати діяльності підприємства.
2. Економічна сутність та види ефективності.
3. Економічна ефективність капіталовкладень

__Дохід__ (виручка) від реалізації продукції, робіт, послуг являє собою суму коштів отриману
підприємством від продажу продукції, робіт та послуг.

Загальна величина доходу підприємства включає:

- дохід від реалізації продукції, робіт, послуг;
- дохід реалізації матеріальних цінностей і майна;
- позареалізаційних операцій.

__Прибуток__ --- це частина доходу, що залишається після відшкодування всіх витрат на виробничу і
комерційну діяльність підприємства.

__Валовий прибуток__ --- це різниця між чистим доходом і собівартістю реалізованої продукції.

__Чистий прибуток__ --- це прибуток що залишається після сплати подактів, зборів та інших
обов'язкових платежів до бюджету.

Напрями розподілу чистого прибутку:

- виплати дивідендів;
- поповнення статутного/резервного капіталу;
- соціальний розвиток;
- інше.

## Методика визначення точки беззбитковості (Break-Even Point)[^break-even-point]

[^break-even-point]: Джерело: "Точка беззбитковості — Вікіпедія" ---
    https://uk.wikipedia.org/wiki/Точка_беззбитковості

__Точка беззбитковості__ (Break-Even Point) — обсяг або рівень операцій, при якому сукупний дохід
дорівнює сукупним витратам, тобто це точка нульового прибутку або нульових збитків.

Точка беззбитковості є одним з показників, застосовуваних для оцінки ефективності інвестиційних
проектів. Оскільки точка беззбитковості відповідає обсягу продажів продукції, починаючи з якого її
випуск повинен приносити прибуток, розрахований для її досягнення обсяг продажів (випуску)
зіставляється із проектною потужністю створюваного підприємства.

Розрахунок точки беззбитковості проводиться за формулою: $$Q = FC/(P - AVC)$$

\begin{itemize}
 \item [Де:] $Q$ --- точка беззбитковості (обсяг продажів);
 \item [] $FC$ --- сума постійних видатків;
 \item [] $Р$ --- ціна за одиницю продукції;
 \item [] $AVC$ --- змінні видатки на одиницю продукції.
 \end{itemize}

## Рентабельність

__Рентабельність__ --- це відносний показник ефективності роботи підприємства у загальній формі він
обчислюється як віднощення прибутку до витрат.

Показники рентабельності:

- рентабельність продукції: $$P = \frac{\text{П}_\text{реал.}}{\text{С}_\text{реал.}}$$
- рентабельність виробництва: $$P = \frac{\text{Прибуток} \cdot 100}{\text{Сер.річн.
  варт. осн. фондів} + \text{Сер.річн. залишки оборотних коштів}}$$
- рентабельність капіталу: $$P = \frac{\text{ЧП}}{\text{ВК}}$$

## Ефективність

__Ефективність__ --- це величина яка характеризує результати виробництва або впровадження інновацій,
та результативність будь-яких витрат. Іншими словами це співставлення результатів з витртами.

Види ефективності: [^eff]

1. За наслідками:
    - економічний ефект (відображає різні вартісні показники, що характеризують проміжні і кінцеві
      результати виробництва).
    - соціальний ефект (зводиться до скорочення робочого тижня, збільшення нових робочих місць
      тощо).
2. За місцем одержання ефекту:
    - локальний (госпрозрахунковий) ефект (означає конкретний результат виробничо-господарської чи
      іншої діяльності підприємства, внаслідок якої воно отримує зиск).
    - народногосподарський ефект (спільний ефект у сферах виробництва і споживання відповідних
      виробів (послуг)).
3. За ступенем збільшення ефекту:
    - первісний ефект (внаслідок здійснення виробничо-господарської діяльності підприємства,
	  впровадження на ньому прибуткових певних технічних, організаційних чи економічних заходів).
    - мультиплікаційний ефект (повторення і примноження початкового ефекту) Має такі різновиди:
      дифузійний, стартового вибуху, супроводжувальних можливостей, акселерації, резонансний.
4. За метою визначення:
    - абсолютний ефект (характеризує загальну або питому його величину, яку має підприємство від
      своєї діяльності за певний проміжок часу).
    - порівняльний ефект (відображає наслідки порівняння можливих варіантів господарювання і вибору
      кращого з них).

[^eff]: Джерело: "Види ефективності виробництва. Економічна криза підприємства. Реферат – Освіта.UA"
    --- http://osvita.ua/vnz/reports/econom_pidpr/20049/
