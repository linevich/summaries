# Лекція 2. 1/03/2016

__Стандартизація__ &mdash; це діяльність спрямована на розробку і встановлення вимог, норм і
правил,яка забезпечує право споживачів на придбання товарів належної якості.

## Основні результати діяльності стандартизації

- Підвищення степені відповідності продуктів
- Усунення технічних бар'єрів у міжнародному товарообміні.
- Сприяння науково-технічному прогресу і співробітництву у різних областях.
 
## Нормативні документи по стандартизації та види стандартів

__Стандарт__ &mdash; це нормативний документ, розроблений на основі консенсусу, затверджений
визнаним органом і спрямований на досягнення оптимального степеня упорядкування.

На практиці термін _стандарт_ стосується до зразка, еталону чи опису продукту, власне кажучи, це не
є помилкою, хоча _еталон_ правильніше відносити до області метрології, а термін _стандарт_ до
нормативного документу.

## Оцінки рівня якості продукції

Відносну характеристику якості продукції засновано на порівнянні значень показників якості
продукції, що оцінюється з базовими значеннями називають __рівнем якості продукції__.

## Методи рівня якості продукції

1. Диференційний метод
2. Вимірювальний
3. Комплексний
4. Органолептичний
5. Розрахунковий
6. Реєстраційний
7. Змішаний
8. Соціологічний
9. Статичний
10. Експертний

## Сертифікація

__Сертифікація__ &mdash; це процедура, за допомогою якої 3-тя сторона дає письмову гарантію, що
процес та послуги відповідають заданим вимогам.

Сертифікації поділяються на: обов'язкову і добровільну.

__Обов'язкова сертифікація__ проводиться на відповідність вимог нормативних документів, які
зареєстровані у відповідному порядку а також аналогічних вимог міжнародних та національних
стандартів інших держав введених у дію в Україні.

__Добровільна сертифікація__ проводиться на відповідність вимог нормативних документів, які
погоджені з постачальником та споживачем.

## Поняття про взаємозамінність та її види

__Взаємозамінністю виробів__ (машин, приладів, механізмів, тощо) їх частин або інших видв продукції
називають їхню властивість рівноцінно замінювати при використанні будь-якого з сукупності
екземплярів виробів їхніх частин або іншої продукції будь-яким однотипним екземпляром.

Найбільш розповсюдженою є повна взаємозамінність, яка забезпечує можливість складання без
додаткового припасування будь-яких незалежно виготовлених деталей у складальні одиниці.

__Зовнішня взаємозамінність__ &mdash; це взаємозамінність куплених та кооперованих виробів, що
монтуються в інші більш складні одиниці за розмірами та формою приєднувальних поверхонь.

__Внутрішня взаємозамінність__ розповсюджується на деталі, складальні одиниці і механізми, які
входять до виробу.

### Нормування допусків та посадок

Нормування допусків та посадок здійснюється двома системами посадок:

1. ЄСДП (Єдина система допусків та посадок) яка поширюється на допуски гладких елементів деталей та
   посадки, що утворюються при з'єднання цих деталей.
2. ОНВ (основні норми взаємозамінності) &mdash; встановлюється на допуски і посадки:
  - шпонкові
  - шліцові
  - різьбові з'єднання
  - зубчаті передачі, колеса, тощо

## Лінійні розміри граничні відхилення та допуски

На кресленні деталей проставляються розміри:

- номінальні
- граничні
- дійсні
- виміряні

__Номінальний розмір__ &mdash; розмір відносно якого визначаються граничні розміри.

__Дійсний розмір__ &mdash; виміряний розмір з припустимою похибкою.

__Граничний розмір__ &mdash;це розмір який визначається відносно номінального розміру.

__Відхилення__ &mdash; алгебраїчна різниця між розміром (дійним, граничним, тощо) і відповідним
номінальним розміром

Існують дійсне та граничні відхилення.

__Дійсне відхилення__ &mdash; алгебраїчна різниця між дійсним та номінальним розміром.

__Граничне відхилення__ &mdash; алгебраїчна різниця між граничним та номінальним розміром.

Усі гладкі циліндричні поверхні поділяються на отвір та вал. Отвір використовують для позначення
внутрішніх поверхонь, а термін вал для позначення зовнішніх циліндричних та плоских поверхонь.

Тому позначення отвору завжди позначається як велика латинська літера D.  '
