# Лекція 5

## Соціально-демографічна підструктура суспільства

Соціально-демографічна підструктура --- зумовлена статтю, віком.

Наймолодше населення Україна --- Закарпатська область (середній вік 36,2), найстаріше ---
Чернігівська область (42,7 років). Донецька, Сумська --- 41,7 років Луганська 41,6. Найбільше
старіння населення характерне для центральної України і Донбасу. В областях Донбасу частка дітей
12-13%. Чернігівська, Сумська, Полтавська пенсіонери --- 27---30%.

Середній вік населення України 40,6 жінки, 37,7 чоловіки. На 10 платників внесків --- 9
пенсіонерів. Середня тривалість життя чоловіки 66,3 роки, жінки 76,2 роки.

На 100 шлюбів 54,2 розлучення, позашлюбна народжуваність 26%. Коефіцієнт народжуваності перевищує
смертність у Волинський, Закарпатській, Рівненській, Київській областях. Найвища смертність у
Чернігівській області.

$$ B = A + C, A > C $$

- A --- діти віком до 15 років;
- В --- 16--49 років;
- С --- 50 і більше років.

__Соціальна мобільність__ --- це міжгрупова або просторова рухливість населення, його здатність до
соціальних переміщень. Термін запровадив соціолог Пітірім Сорокін. Він виділяв горизонтальну і
фронтальну соціальну мобільність.

__Горизонтальна соціальна мобільність__ --- перехід індивіда з однієї соціальної групи в іншу, що
знаходиться на одному і тому ж самому рівні. Різновидом горизонтальної мобільності є географічна
мобільність (переїзд з міста в село).


__Вертикальна мобільність__ --- це посадове чи кваліфікаційне зростання, або декваліфікація, перехід
до групи з вищим чи нижчим статусом.

Мобільність буває індивідуальна і групова, причина групової мобільності можуть стати громадянські
війни, революції, перевороти.

__Маргіналізація__ --- втрата особистої незалежності до певної соціальної групи, норм цінностей
відповідної субкультури, без входження до іншої. У вузькому значенні це представники соціологічного
дна.

## Соціальні групи і спільноти

Соціальна спільнота буває групова і масова.

__Масова__ --- неструктурованість, організаційна аморфність, нестійкість, недостатня визначеність
меж, ситуативний спосіб існування.

__Групова__ --- реально існуюча, емпірично фіксована сукупність людей, яка характеризується
відповідною цілісністю і виступає самостійним суб'єктом історичної та соціальної дії, поведінки.

__Квазігрупи__ --- група, що з'являється ненавмисно, у якої відсутні стійкі сподівання, а взаємодії
між членами, як правило, односторонні. Відрізняється спонтанністю виникнення і нестійкістю.

__Інгрупа__ --- група до якої індивід належить і оцінює інших членів групи. (Моя сім'я, моя група,
мій унівреситет).

__Аутгрупи__ --- група до якої індивід не належить, "не ми".

__Номінальні групи__ ---об'єднуються за певною ознакою: стать, вік, рівень освіти,національність. Ці
люди ніколи не зустрічаються і нічого не знають один про одного, їх виділяють для статистичного
аналізу.

За розмірами групи бувають малі (максимум 20-30 осіб), середні (колеги, односельчани, однокурсники)
та великі (класи, етнічні спільноти).

Групи бувають первинними та вторинними.

__Первинна група__ --- високий рівень емоційності, інтимність, неформальність міжособистісних
взаємодій. Члени цієї групи є унікальними, жодного не можна замінити.

За соціальним статусом бувають формальні і неформальні.
