\newpage

# Розділ 1. Прилади та методи вимірювання вологості

Для вимірювання вологості використовуються наступні прилади:

- вологоміри;
- гігрометри;
- психрометри.

## Психрометр

### Будова

Психрометр складається з двох термометрів: сухого та обгорнутого змоченим батистом, а також
_психрометричних таблиць_ або _психрометричних графіків_ (номограм), за допомогою яких можна
визначити абсолютну та відносну вологість повітря. Також під час вимірювання враховується
атмосферний тиск (у випадку якщо відрізняється від нормального), і вносяться поправки які
зазначаються в психрометричній таблиці. Додатково психрометр може бути обладнаний вентилятором для
обдування повітрям простору навколо вологого термометра.

### Принцип дії

Швидкість випаровування вологи збільшується в міру зменшення відносної вологості
повітря. Випаровування вологи, в свою чергу, викликає охолодження конденсованої. Таким чином,
температура вологого об'єкта зменшується. За різницею температур повітря і вологого об'єкта можна
визначити швидкість випаровування, а значить, і вологість повітря. При цьому треба враховувати той
факт, волога, яка випаровується залишається в околицях вологого предмета, і, таким чином, локально
збільшується вологість повітря. Для усунення цього ефекту при вимірюванні вологості застосовують
аспірацію (створюється потік повітря над вологим об'єктом)

### Види

Розрізняють стаціонарні (станційні), аспіраційні та дистанційні психрометри.

В стаціонарних психрометрах термометри закріплені на спеціальному штативі в метеорологічній
будці. Основний недолік станційних психрометрів — залежність показів зволоженого термометра від
швидкості повітряного потоку в будці. Основний станційний психрометр — психрометр Августа.

В аспіраційному психрометрі (наприклад, психрометр Ассмана) термометри розташовані в спеціальній
оправі, яка захищає їх від пошкоджень й теплового випромінювання навколишніх предметів, де вони
обдуваються за допомогою аспіратора (вентилятора) потоком досліджуваного повітря з постійною
швидкістю. При додатній температурі повітря аспіраційний психрометр — є найнадійнішим приладом для
вимірювання температури і вологості повітря.

В дистанційних психрометрах як чутливі елементи використовуються термометри опору, терморезистори.

При температурах нижчих від —5 °C для визначення вологості повітря користуються гігрометром.

## Вологомір

## Гігрометр
