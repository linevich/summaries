\newpage
# Практичне заняття 1. 1/03/2016

## Методи кількісної оцінки ефективності та якості

При проектуванні технічних систем або об'єктів виробництва часто виникає проблема вибору найкращого
рішення.  Одна й та ж сама проблема може бути вирішена різними способами.

Якщо проблема вибору може бути вирішена багатьма шляхами виникає необхідність порівняння варіантів
які обираються або проектуються. Для цього необхідно мати можливість оцінити які варіанти кращі, а
які гірші.

Для порівняння варіантів які оцінюються користуються поняттям ефективності.

__Ефективність__ &mdash; головна визначальна характеристика або сполучення найбільш важливих
етхніко-економічних характеристик.

Для того щоб вибір був обґрунтованим, необхідно мати математичний (кількісний) критерій оцінки
варіантів. Підхід до побудови критеріїв оцінки систем базується на використанні системного аналізу.

Стосовно спостерігача будь-яка система є об'єктом весь комплекс показників якого можна розбити на
два класи:

1. Показники збільшення кількісної міри яких спостерігач сприймає як погіршення властивостей
   системи. Ці показники посилюють негативні якості системи називаються негативними.
2. Показники збільшення кількісної міри яких спостерігач сприймає як поліпшення властивостей
   системи. Ці показники посилюють позитивні якості системи і називаються позитивними.

Загальні вимоги до критеріїв оцінки систем можна сформулювати наступним чином:

1. Кількісний вираз оцінки ефективності системи
2. Врахування всіх показників системи
3. Врахування важливості кожного показника
4. Врахування взаємозв'язку між показниками
5. Індивідуальність шуканої функції
6. Явне вираження функції що описує форму критерію і її придатність до порівняння

